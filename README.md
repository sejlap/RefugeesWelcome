# **Grupa8-RefugeesWelcome**

![Alt Text](https://media.giphy.com/media/l4JyOCNEfXvVYEqB2/giphy.gif)

## :dancer:  **Članovi grupe:**

1. Ilma Čengić

2. Šejla Pljakić

3. Nudžejma Pozder

## **Opis teme**

Bosna i Hercegovina i dalje je među državama koje se suočavaju sa velikim problemom izbjeglica, primjetan je povećan dolazak izbjeglica iz Sirije i Afganistana, i drugih ratnih područja, koji noćima spavaju pod otvorenim nebom. Radi masovnog prikupljanja podataka za smještaj izbjeglica i migranata neophodna je jedna aplikacija koja bi ubrzala cjelokupni proces. Aplikacija je namjenjena za efikasniji i atomatizovaniji rad sa izbjeglicama. Aplikacijom će upravljati stručne osobe koje rade u sektoru za izbjeglice i ona će omogućiti bržu registraciju, evedinciju, smještaj, pravno dopuštenje za boravak u zemlji, obrazovanje,pristup tržištu rada kao i neke druge funkcionalnosti.Problem korisnika se ogleda u efikasnosti rješenja podnošenja zahtjeva za azil, pa sve do završetka samog procesa. Sistem bi omogućio da sve poslove koje je obavljao stručni tim osoba specijalizovanih za izbjeglice u nekoj organizaciji kao što je UNHCR u BiH, prepusti radu jedne aplikacije koja bi poboljšala evidenciju, realizaciju i selekciju izbjeglica u sistemu.


## **Procesi**

**LOGIN**

Prije samog procesa registracije potrebno je izvršiti login korisnika aplikacije sistema kroz formu koja sadrži polja za sljedeće podatke:

•	Username,

•	Password,

•	Par radiobutton-a koji omogućavaju korisnicima aplikacije da pristupe sektoru za koji su radno specijalizovani.

**PROCES REGISTRACIJE**

Odmah pri prvom kontaktu izbjeglice sa Graničnom policijom, izbjeglica će biti upućena u Službu za poslove sa strancima, gdje započinje njen proces registracije.
Sam proces podrazumijeva prikupljanje ličnih podataka, te selekciju na izbjeglice koje podnose zahtjeva za azil i na one koji traže siguran prolaz kroz zemlju.

**PRAVNA PROCEDURA**

Podrazumijeva :
  
-	evidenciju zahtjeva kroz Ministarstvo sigurnosti ,
-	izdavanje kartona tražiocu azila koju mu omogućava siguran ostanak prvih 6 do 18 mjeseci, pravo na zdravstvo i smještaj dok ne dobije finalnu odluku o svom statusu,
-	pristup tržištu rada nakon 9 mjeseci. 

**TRAŽENJE SMJEŠTAJA**

Provjera raspoloživih resursa u centru za smještaj tražitelja azila i  sigurnim kućama. Za one azilante koji su u mogućnosti obezbjediti sami sebi smještaj , dovoljno je samo voditi evidenciju o tome.

**ZDRAVSTVENO OSIGURANJE**

Prvih 6 do 18 mjeseci boravka na osnovu dobijenog kartona, izbjeglica ima pravo na osnovnu zdravstvenu njegu. Pri registraciji izbjeglice u sistem automatski se kreira njegov zdravstveni karton koji će nakon 9 mjeseci u slučaju da se prihvati njegov zahtjev za azil ili ako se zaposli  preuzeti njegova poslovna jedinica.

**OBRAZOVANJE**

Nakon što zahtjev za dopuštenje boravka u zemlji bude odobren, dužnost sistema je da ponudi mogućnost  osnovnog obrazovanja onim izbjeglicama koji podnesu zahtjev za isto.
U tom slučaju korisnik aplikacije će popuniti obrazac sa potrebnim ličnim informacijama azilanta koji je uputio zahtjev i poslati ga svim obrazovnim ustanovama u lokalnoj zajednici u kojoj je smješten. Ukoliko su azilanti već ostvarili određeni nivo obrazovanja u svojim zemljama pokrenuti postupak ekvivalencije stečenog znanja u cilju njihovog daljnjeg usavršavanja.

**TRŽIŠTE RADA**

Nakon 9 mjeseci, kada dobije potvrdu zahtjeva za boravak u zemlji azilant se prebacuje na biro za zapošljavanje u nadi da će jednog dana pronaći posao.

## **Funkcionalnosti**

•	Mogućnost registracije izbjeglica

•	Mogućnost pregleda svih registrovanih izbjeglica u BiH pomoću mape ili liste

•	Podnošenje zahtjeva za boravak u BiH i svih pravnih procedura koje dolaze uz to

•	Pregled resursa za smještaj kroz listu, mapu ili stek, te na osnovu pregleda donošenje finalne odluke za poslani zahtjev

•	Evidencija trenutnog smještaja izbjeglica

•	Prikaz kartona svih izbjeglica pomoću kojeg će biti obezbjeđena sva pravna procedura

•	Zahtjev upućen poslovnoj jedinici za kreiranje zdravstvenog kartona izbjeglice i slanje svih ličnih podataka te izbjeglice kroz isti.

•	Omogućavanje pregleda svih dostupnih obrazovnih institucija i mogućnost prijave za istu

•	Registracija i popunjavanje prijave, te  slanje iste u obrazovne institucije

•	Prijava na biro za zapošljavanje

•	Pregled svih institucija koje podržavaju naš rad

•	Forma za prikaz cjelokupne statistike sistema

•	Forma za regulisanje redova čekanja

## **Akteri**


1)	Izbjeglica – osoba koja nema direktnu mogućnost pristupa aplikaciji, već je u interakciji sa ostalim akterima sistema.

2)	Uposlenik (registracija ) – osoba koja vrši registraciju i ima direktni kontakt sa izbjeglicom.

3)	Uposlenik (odjel pravne procedure i smještaj) – osoba koja regulise zaprimljeni zahtjev za boravak u zemlji,smjestaj i  sve ostale pravne procedure koje dolaze uz to

4)	Uposlenik (odjel zdravstva) - osoba koja prima, šalje i reguliše zahtjeve vezane za zdravstvo

5)	Uposlenik (odjel tržišta rada) - Specijalizovani radnik za sektor  tržište rada, prebacuje izbjeglice na biro i šalje sve potrebne podatke vezano za te izbjeglice. 

6)	Uposlenik (odjel obrazovanja) – osoba koja šalje zahtjeve izbjeglica ,koji žele usavršavanje ili im je pak potrebno osnovno obrazovanje, ka obrazovnim ustanovama.





